# Vlaams in 't echt

Hallo! Ik ben Lynn. Ik woon in Vlaanderen, en ik spreek Vlaams.

Leer jij Nederlands, maar versta je niemand in België? Dan is deze website voor jou.

## Wat is Vlaams? Wat is tussentaal?

Met Vlaams bedoel ik Vlaamse _tussentaal_. Tussentaal zit tussen "standaard" Nederlands en de vele Vlaamse dialecten:

| Standaard | Tussentaal | Dialect |
| ---------- | ----------- | ------- |
| Wat doe jij nu? | Wa' doede gij nu? | Wa' doede gij naa? (Antwerps)<br>Wa' doet gij nu? (Oost-Vlaams)<br>Wa' doe hie nu? (West-Vlaams)<br>

In Vlaanderen wordt **Standaard**nederlands enkel gebruikt als geschreven taal, of in een formele context, zoals het journaal. En oudere mensen spreken wel dialect, maar steeds meer jonge Vlamingen spreken tegen elkaar **tussentaal**. Het is een soort gemiddelde van de Vlaamse dialecten.

Ik woon in de buurt van Antwerpen. Tussentaal klinkt overal een beetje anders, maar de Antwerpse (of "Brabantse") tussentaal hoor je het meeste op de radio en televisie.

### Meer informatie

* [Meer over tussentaal](https://www.dialectloket.be/tekst/tussentaal/meer-over-tussentaal/) op het Dialectloket.
* [Standaardtaal, tussentaal, en dialect](https://www.vlaanderen.be/team-taaladvies/taaladviezen/woordgebruik/standaardtaal/standaardtaal-tussentaal-en-dialect-taalkundige-termen) op de site van Team Taaladvies.

## Voor wie is deze website?

Voor **NT2'ers**: mensen die **Nederlands als tweede taal** leren.

Het is moeilijk voor NT2'ers om Vlaamse tussentaal te leren. Alle websites en apps en boeken beschrijven Standaardnederlands uit Nederland (SNLNL).

Maar het verschil tussen SNLNL en Vlaams is nogal groot. Misschien herken je dit soort gesprek:

> 🙂 **Jij:**  Hoe gaat het met jou?  
> 😊 **Vlaming:**  Sava enmeju?*  
> 😵‍💫 **Jij:**  Euh...
>
> <sup>(Ça va, en met u? = Goed, en met jou?)</sup>

Deze website is voor jou.

Wees niet bang: de verschillen tussen SNLNL en Vlaams zitten in de kleine woordjes. In plaats van _een_ zeggen we soms _ne_ of _nen_. Maar voor 90% is de woordenschat hetzelfde.

Als je al wat Nederlands kent, en de regels van het Vlaams leert, zal je Vlaams beginnen begrijpen.

## Artikels

### Grammatica

* [De drie geslachten](./geslachten/)
* [Het woord _gij_](./gij/)
* [Da'](./da/)
* [Verdubbeling](./verdubbeling/)

### Woordenschat

* [Allee](./allee/)
