# Verdubbeling

In het Nederlands staat het onderwerp soms vóór, soms na het werkwoord.

> **Ik weet** dat niet.
> Eigenlijk **weet ik** dat niet.

In het Vlaams krijg je soms **verdubbeling**. We zetten het onderwerp voor én na het werkwoord. Dit gebeurt meestal voor _ik_ en _gij_.

> **Ik weet ik** da' nie'.

Een andere vorm van verdubbeling treedt op bij inversie. We zeggen zowel een zwakke als een benadrukte vorm van _ik_ of _gij_.

> Eigenlijk **weet-ek ik** da' nie'.  
> Misschien **weet-e gij** da' ook nie'.

Deze twee soorten verdubbeling komen ook samen voor! Dan krijg je **verdriedubbeling**.

> **Ik weet-ek ik** da' nie'.  
> **Gij weet-e gij** da' nie'.

